# -*- mode: mandoku-view -*-
#+TITLE: 三國志補注
#+DATE: 2019-03-29 20:49:06.253903
#+PROPERTY: ID KR2a0014
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 3
<pb:KR2a0014_WYG_003-1a>¶
　　欽定四庫全書¶
¶
　　三國志補注卷三¶
¶
　　編修杭世駿撰¶
¶
　　魏書¶
¶
　　崔毛徐何邢鮑司馬傳¶
¶
　　崔琰　琰聲姿髙暢眉目疏朗鬚長四尺甚有威重朝¶
士瞻望而太祖亦敬憚焉¶
¶
　　語林曰匈奴遣使人來朝太祖令崔琰在座而已¶
<pb:KR2a0014_WYG_003-1b>¶
捉刀侍立既而使人問匈奴使者曰曹公何如對¶
曰曹公美則美矣而侍立者非人臣之相太祖乃¶
追殺使者　劉知幾難曰昔孟陽卧床詐稱齊后¶
紀信乘纛矯號漢皇或主遘屯䝉或朝罹兵革故¶
權以取濟事非獲己如崔琰本無此急何得以臣¶
代君者哉且凡稱人君皆慎其舉措况魏武經綸¶
霸業南面受朝而使臣居君座君處臣位將何以¶
使萬國具瞻百寮僉矚也又漢代之于匈奴其為¶
<pb:KR2a0014_WYG_003-2a>¶
撫綏勤矣雖復賂以金帛結以親姻猶恐虺毒不¶
悛狼心易擾如輒殺其使者不顯罪名復以壊四¶
夷于外蕃建五利于中國且曹公必以所為過失¶
懼招物議故誅彼行人將以杜兹謗口而言同綸¶
綍聲徧寰區欲葢而張止益其辱雖愚闇之主猶¶
所不為况英畧之君豈其若是¶
¶
　　太中大夫陳煒¶
¶
　　世説作陳韙¶
¶
<pb:KR2a0014_WYG_003-2b>¶
　　融在北海¶
¶
　　秦子曰孔文舉為北海相有父喪哭泣墓側色無¶
憔悴文舉殺之有父病瘧思食新麥家無乃盜隣¶
人熟麥而進之文舉聞特賞之盜而不罪者以為¶
勤養于父也哭而見殺者以為哀而不實也¶
¶
　　世語曰融二子皆齠齓融見收顧謂二子曰何以不¶
辭二子俱曰父尚如此復何所辭以為必俱死也¶
¶
　　列士傳曰孔融被誅初女七嵗男九嵗以其幼弱¶
<pb:KR2a0014_WYG_003-3a>¶
得寄他舍主人有遺肉汁男渴而飲之曰今日之¶
渴豈得乆活何賴知肉味乎兄號泣而止或言于¶
曹操遂盡殺之及收至女謂兄曰若死者得見父¶
豈非至願延頸就刑顏色不變¶
¶
　　皆以恃舊不䖍見誅¶
¶
　　後漢書邊讓傳曰初平中王室大亂讓去歸家恃¶
才氣不屈曹操多輕侮之言建安中其鄉人有搆¶
讓于操操告郡就殺之¶
¶
<pb:KR2a0014_WYG_003-3b>¶
　　毛玠　玠嘗為東曹掾與崔琰並典選舉　務以儉率¶
人由是天下之士莫不以㢘節自勵雖貴寵之臣輿服¶
不敢過度太祖嘆曰用人如此使天下人自治吾復何¶
為哉¶
¶
　　傅咸集表曰昔毛玠為吏部尚書無敢好衣美食¶
者魏武嘆曰孤之法不如毛尚書今使吏部用心¶
如毛玠風俗之易在不難矣¶
¶
　　鍾繇華歆王朗傳¶
¶
<pb:KR2a0014_WYG_003-4a>¶
　　鍾繇字元常潁川長社人也¶
¶
　　續述征記曰鍾城魏太傅鍾繇故里城南有鍾繇¶
碑今屬康牆保　名勝志曰鍾繇臺在長葛縣治¶
前魏東武亭侯鍾繇學書處繇故宅中臺址尚存¶
¶
　　書斷曰繇少從劉勝入抱犢山學書三年遂與¶
魏太祖邯鄲淳韋誕等議用筆繇乃問蔡伯喈筆¶
法于韋誕誕惜不與乃自搥胷嘔血太祖以五靈¶
丹救之得活及誕死繇令人盜掘其墓遂得由是¶
<pb:KR2a0014_WYG_003-4b>¶
繇筆更妙繇精思學書卧畫被穿過表如厠終日¶
忘歸每見萬類皆書象之繇善三色書最妙者八¶
分　又曰鍾繇善書師曹喜蔡邕劉徳升真書尤¶
妙乃過于師剛柔備矣㸃畫之間多有異趣雖神¶
明不輔可謂幽深無際而古雅有餘秦漢以來一¶
人而已求其盡善盡美則狐裘而有羔褎其行書¶
羲之之亞草書則索衡之下八分則有魏受禪碑¶
稱此為最也　又曰鍾書有十二種意外巧妙絶¶
<pb:KR2a0014_WYG_003-5a>¶
倫多竒　袁昂書評曰鍾繇書意氣宻麗若飛鴻¶
戲海舞鶴游天行間茂宻實亦難過　王僧䖍論¶
書曰鍾公之書謂之盡妙鍾有三體一曰銘石書¶
妙者也二曰章程書傳小學祕書教者也三曰行¶
押書是也三法皆世人所善　梁武帝觀繇書法¶
曰子敬不迨逸少逸少不迨元常學子敬者如畫¶
虎也學元常者比畫龍也　尚書故實曰魏受禪¶
碑王朗文梁鵠書鍾繇鐫字謂之三絶鐫字皆須¶
<pb:KR2a0014_WYG_003-5b>¶
妙于篆籀故繇方得鐫刻　韋續書法曰稾及行¶
隸者鍾繇變之羲獻好之　又九品書曰上上鍾¶
繇正書散隸下上鍾繇行隸¶
¶
　　鍾毓　遷黄門侍郎¶
¶
　　世説曰鍾毓為黄門郎有機警在景王座燕飲時¶
陳羣子𤣥伯武周子元夏同在坐共嘲毓景王曰¶
臯繇何如人對曰古之懿士顧謂𤣥伯元夏曰君¶
子周而不比羣而不黨¶
¶
<pb:KR2a0014_WYG_003-6a>¶
　　華歆　後策死太祖在官渡表天子徵歆　權悦乃遣¶
歆賔客舊人送之者千餘人贈遺數百金歆皆無所拒¶
宻各題識至臨去悉聚諸物謂諸賔客曰本無拒諸君¶
之心而所受遂多念單車逺行將以懐壁為罪願賔客¶
為之計衆乃各留所贈而服其徳¶
¶
　　吳歴曰孫策送華歆還洛并送越布香葛時多盜¶
賊歆度牛渚悉封還諸物¶
¶
　　及踐阼改為司徒¶
¶
<pb:KR2a0014_WYG_003-6b>¶
　　齊職儀曰司徒品秩冠服同丞相郊廟服冕同太¶
尉漢哀帝從朱博議始置三司改丞相為大司徒¶
以孔光為之魏以華歆為之¶
¶
　　王朗字景興東海郡人也¶
¶
　　世説注引魏書作東海郯人¶
¶
　　朗會稽太守¶
¶
　　謝承後漢書曰袁忠乘船戴笠葢詣王朗見朗左¶
右僮從皆著青絳采衣非其奢麗即辭炭發而退¶
¶
<pb:KR2a0014_WYG_003-7a>¶
　　袁山崧後漢書曰王充所作論衡中土未有傳¶
者蔡邕入吳始得之恒秘玩以為談助其後王朗¶
為會稽太守又得其書及還許下時人稱其才進¶
或曰不見異人當得異書問之果以論衝之益¶
¶
　　及文帝踐阼改為司空¶
¶
　　鼎録曰王朗為司空鑄一鼎其文曰司空鼎複篆¶
書¶
¶
　　肅生于會稽¶
¶
<pb:KR2a0014_WYG_003-7b>¶
　　顧野王輿地志曰王朗為會稽太守子肅隨在郡¶
住東齋中夜有女從地出稱越王女與肅語曉别¶
贈一丸墨肅方注周易因此才思開悟¶
¶
　　後肅以常侍領秘書監¶
¶
　　太平御覽載王肅表曰青龍之末主者啓選祕書¶
監詔祕書騁吏以上三百餘人非但學問義理當¶
用有威嚴能檢下者詔肅以常侍領焉　又王肅¶
祕書不應屬少府表曰魏之祕書即漢之東觀郡¶
<pb:KR2a0014_WYG_003-8a>¶
國稱敢言之上東觀且自大魏分祕書而為中書¶
以來名(闕)相繼于今三監未有隸名于少府者也¶
今欲使臣編名于騶吏隸言于外府不亦隳朝章¶
而辱國典乎太和之(闕)蘭臺祕書爭讓三府奏議¶
祕書司先王之載籍掌制書之典謨與中書相亞¶
宜與中書為官聨　又曰青龍中議祕書丞郎與¶
博士議郎同職近日月宜在三臺上　又曰祕書¶
丞郎乘鹿車猶用尺奏恐非陛下崇儒之本意也¶
¶
<pb:KR2a0014_WYG_003-8b>¶
　　又曰臣以為祕書職于三臺為近宻中書郎在¶
尚書丞郎上祕書丞郎宜次尚書郎下不然則宜¶
次侍御史下祕書丞郎俱四百石遷宜比尚書郎¶
亦出宜為郡此陛下崇儒術之盛㫖也尚書郎侍¶
御史皆乘犢車而祕書丞郎獨鹿車不得朝服入¶
恐非陛下轉臺郎以為祕書丞郎之本意也¶
¶
　　自魏初徵士燉煌周生烈¶
¶
　　臣松之案此人姓周生名烈何晏論語集解有烈義¶
<pb:KR2a0014_WYG_003-9a>¶
例餘所著述見晉武帝中經簿¶
¶
　　後漢有周生豐見馮衍傳風俗通云周生姓也羅¶
泌路史曰燉煌實録曰魏侍中周生烈本姓唐外¶
養周氏因為姓亦及七録及中經簿姓書¶
¶
　　賈洪字叔業京兆新豐人也好學有才¶
¶
　　太平御覽引此作家貧好學有才¶
¶
　　唯洪與馮翊嚴苞交通材學最髙¶
¶
　　太平御覽引此作唯洪與馮翊嚴苞字文通故衆¶
<pb:KR2a0014_WYG_003-9b>¶
為之語曰州中&KR0110;&KR0110;賈叔業計論洶洶嚴文通材¶
學最高¶
¶
　　程郭董劉蔣劉傳¶
¶
　　董昭　明帝即位進爵樂平侯邑千户轉衛㷉¶
¶
　　語林曰董昭為魏武帝重臣後失勢文明世入為¶
衛㷉昭乃厚加意于侏儒正朝大㑹侏儒作董衛¶
㷉啼面言昔太祖時事舉坐大笑明帝悵然不怡¶
月中為司徒¶
¶
<pb:KR2a0014_WYG_003-10a>¶
　　蔣濟　弊勉之民¶
¶
　　勉一本作攰葛洪字苑曰攰作&KR2803;九偽反¶
¶
　　劉司馬梁張温賈傳¶
¶
　　賈逵　又通運渠二百餘里所謂賈侯渠者也¶
¶
　　水經注曰沙水又南與廣漕渠合上承龎官陂云¶
鄧艾所開也雖水流廢興溝瀆尚夥昔賈逵為魏¶
豫州刺史通運渠二百餘里亦所謂賈侯渠也而¶
川渠逕復交錯畛陌無以辨之¶
¶
<pb:KR2a0014_WYG_003-10b>¶
　　黄初中與諸將並征吳破吕範于洞浦進封陽里亭侯¶
加建威將軍明帝即位増邑二百户并前四百户¶
¶
　　水經注曰瓠子北有都關縣故城縣有羊里亭瓠¶
河逕其南為羊里水黄初中賈逵為豫州刺史與¶
諸將征吳于洞浦有功魏封逵為羊里亭侯邑四¶
百户即斯亭也¶
¶
　　豫州吏民追思之為刻石立祠¶
¶
　　賈逵别傳曰逵廟一柏樹有人竊來斫伐投斧數¶
<pb:KR2a0014_WYG_003-11a>¶
下斧刃乃折于樹中¶
¶
　　任蘇杜鄭倉傳¶
¶
　　任峻　太祖以峻為典農中郎將¶
¶
　　通典曰以峻為典農中郎將募百姓屯田置田官¶
¶
　　杜畿　受詔作御樓船於陶河試船遇風沒¶
¶
　　通典曰河陽古孟津後亦曰富平津在其南謂之¶
陶河瀦魏尚書僕射杜君畿試船沈沒之所¶
¶
　　恕字務伯太和中為散騎黄門侍郎¶
¶
<pb:KR2a0014_WYG_003-11b>¶
　　三輔決録注曰恕拜黄門侍郎每直省閣威儀矜¶
嚴¶
¶
　　時公卿以下大議損益¶
¶
　　通典曰景初元年河南尹盧延上言成臯函谷二¶
里六十步即却函谷關于崤山𢎞農太守杜恕議¶
以東徙潼關著郡下省函谷關徙蒯關盧氏縣下¶
¶
　　太平御覽引魏名臣奏曰黄門杜恕奏曰漢故¶
事人民病疾責之司徒¶
¶
<pb:KR2a0014_WYG_003-11b>¶
　　四年卒于徙所¶
¶
　　通典曰河南郡福昌後漢宜陽縣魏尚書僕射杜¶
畿幽州刺史杜恕墓並在今縣北¶
¶
　　預字元凱¶
¶
　　王僧䖍能書録曰畿子恕孫預三世善草書¶
張樂于張徐傳¶
¶
　　張遼　大呼是名¶
¶
　　是當作自¶
¶
<pb:KR2a0014_WYG_003-11b>¶
　　權不敢動望見遼所將衆少乃聚圍遼數重遼左右麾¶
圍直前急擊圍開　遼復還突圍拔出餘衆¶
¶
　　魏畧曰張遼為孫權所圍遼潰圍出復入權衆破¶
走由是威震江東兒啼不肯止者其父母以遼恐¶
之¶
¶
　　于禁　使禁將守延津以拒紹¶
¶
　　名勝志曰汲縣東南二十五里有延津即此津之¶
下流也左傳隠二年叔段侵鄭至于廩延魏書曹¶
<pb:KR2a0014_WYG_003-12a>¶
公遣于禁渡河守延津即此舊有城存¶
¶
　　張郃　諸葛亮復出祁山詔郃督諸將西至畧陽亮還¶
保祁山郃追至木門與亮軍交戰飛矢中郃右膝薨¶
¶
　　漢末傳曰丞相亮出軍圍祁山加以木牛運糧魏¶
司馬宣王使張郃救祁山夏六月亮糧盡引軍還至¶
于青封木門郃追之亮駐軍削大樹皮題曰張郃¶
死此樹下豫令兵夾道以數千彊弩備之郃果自¶
見千弩俱發射郃而死¶
¶
<pb:KR2a0014_WYG_003-12b>¶
　　徐晃　太祖案行諸營士卒咸離陣觀而晃軍營整齊¶
將士駐陣不動¶
¶
　　魏畧曰徐晃性嚴驅使將士不得閑息于是軍中¶
為之語曰不得餉屬徐晃晃聞此語笑曰我搥破¶
汝鎢錥耶¶
¶
　　二李臧文吕許典二龎閻傳¶
¶
　　吕䖍　請琅邪王祥為别駕¶
¶
　　晉中興書曰吕䖍有佩刀工扣之以為必三公可¶
<pb:KR2a0014_WYG_003-13a>¶
服此刀䖍語别駕王祥曰茍非其人或為害卿有¶
公輔之量故以相與祥始辭之䖍彊與乃受祥死¶
之日以刀授弟覽曰吾兒凡汝後必興足稱此刀¶
吾故以與之¶
¶
　　龎徳　徳隨騰子超拒援幹于平陽徳為軍鋒進攻援¶
幹大破之親斬援首¶
¶
　　太平御覽引典畧曰徳為司隸督軍從事討郭援¶
為飛矢所中乃以囊裹其足而戰斬援首詔拜徐¶
<pb:KR2a0014_WYG_003-13b>¶
州刺史¶
¶
　　太祖破超于渭南徳隨超亡入漢陽¶
¶
　　傅𤣥乘輿馬賦曰馬超破蘇氏塢塢中有駿馬百¶
餘疋自超已下俱爭取肥好者將軍龎徳獨取一¶
騧馬形觀既醜衆笑之其後馬超戰于渭南逸足¶
電發追不可逮衆乃服焉¶
¶
　　龎清　初淯外祖父趙安為同縣李壽所殺淯舅兄弟¶
三人同時病死壽家喜清母娥自傷父讐不報乃幃車¶
<pb:KR2a0014_WYG_003-14a>¶
袖劍白日刺壽于都亭前訖徐詣縣顏色不變曰父讐¶
已報請受戮禄福長尹嘉解印綬縱娥娥不肯去遂彊¶
載還家㑹赦得免州郡歎貴刋石表閭¶
¶
　　魏畧曰龎淯外祖父為人所殺其子孑弱不能執¶
淯母載車出與仇家相逢于府門外乃拔刀下車¶
手格殺之州郡義其女人能如此縱而不問及淯¶
長大節行又如此故今酒泉畫其母子儀象于㕔¶
壁而銘贊之¶
¶
<pb:KR2a0014_WYG_003-14b>¶
　　任城陳蕭王傳¶
¶
　　任城威王彰¶
¶
　　名勝志曰郭頒世語干寳晉紀並言中牟城北有¶
層臺故魏任城王築¶
¶
　　四年朝京都疾薨于邸¶
¶
　　世説曰魏文帝忌弟任城王驍壯因在卞太后閣¶
共圍碁並噉棗文帝以毒置諸棗蒂中自選可食¶
者而進王弗悟遂襍進之既中毒太后索水救之¶
<pb:KR2a0014_WYG_003-15a>¶
帝預勅左右毁瓶罐太后徒跣趨井無以汲須㬰¶
遂卒復欲害東阿太后曰汝已殺我任城不得復¶
殺我東阿¶
¶
　　陳思王植　建安十六年¶
¶
　　陳思王集離思賦序曰建安十六年大軍西討馬¶
超太子留監國植時從焉¶
¶
　　楊修字徳祖　丞相請署倉曹屬主簿¶
¶
　　文士傳曰修少有才學思幹魏武為丞相辟為主¶
<pb:KR2a0014_WYG_003-15b>¶
簿修常白事知必有反覆教豫為答對數紙以次¶
牒之而行敇守者曰向白事必教出相反覆若按¶
此次第連答之已而風吹紙次亂守者不别而遂¶
錯誤公怒推問修慙懼然以所白甚有理終亦是¶
修¶
¶
　　昔仲宣獨步于漢南孔璋鷹揚于河朔偉長擅名于¶
青土公幹振藻于海隅徳璉發迹于大魏足下髙視¶
于上京¶
¶
<pb:KR2a0014_WYG_003-16a>¶
　　鍾嶸詩品曰降及建安曹公父子篤好斯文平¶
原鬱為文棟劉楨王粲為其羽翼次有攀龍托¶
鳳自致于屬車者葢將百數彬彬之盛大備于¶
時矣¶
¶
　　黄初二年監國謁者灌均希指奏植醉酒悖慢劫脅使¶
者¶
¶
　　陳思王集令曰孤前令寫灌均所上孤章三臺九¶
府所奏事及詔書一通置之座隅孤欲朝夕諷詠¶
<pb:KR2a0014_WYG_003-16b>¶
以自警戒¶
¶
　　謹拜表獻詩二篇其辭曰於穆顯考¶
¶
　　集作責躬詩¶
¶
　　又曰肅承明詔¶
¶
　　集作應詔詩¶
¶
　　帝嘉其辭義優詔答勉之¶
¶
　　世説曰曹子建七步成章世目為繡虎　又曰文¶
帝常令東阿王七步作詩不成者行大法應聲便¶
<pb:KR2a0014_WYG_003-16b>¶
為詩曰煮豆持作羮漉菽以為汁萁在釡下然豆¶
在釡中泣本是同根生相煎何太急帝深有慙色¶
¶
　　太平廣記曰魏文帝嘗與陳思王同輦出遊逢¶
見兩牛在牆間鬭一牛不如墜井而死詔令賦死¶
牛詩不得道是牛亦不得云是井不得言其鬭不¶
得言其死走馬百步令成四十言子建策馬而馳¶
賦云兩肉齊道行頭上戴横骨行至凶土頭峍起¶
相唐突二敵不俱剛一肉卧土窟非是力不如盛¶
<pb:KR2a0014_WYG_003-16b>¶
意不得洩賦成步猶未竟¶
¶
　　故慈父不能愛無益之子仁君不能畜無用之臣¶
¶
　　龔公芥隠筆記曰墨子雖有賢君不愛無功之臣¶
雖有慈父不愛無益之子故曹植自試表云¶
¶
　　帝輒優文答報¶
¶
　　太平御覽曰魏明帝詔曹植曰王顏色瘦弱何意¶
邪腹中調和不今者食幾許米又啖肉多少見王¶
瘦吾甚驚宜當節水加餐答詔表曰近得賜御食¶
<pb:KR2a0014_WYG_003-17a>¶
拜表謝恩尋奉手詔愍臣瘦弱奉詔之日涕泣横¶
流雖武文二帝所以愍憐于臣不復過于明詔¶
陳思王集又有謝賜柰表云即夕殿中虎賁宣詔¶
賜臣等冬柰一奩詔賜温啖帝答詔云山柰從涼¶
州來道里既逺又東來轉暖故柰中變色不佳耳¶
¶
　　初植登魚山臨東阿喟然有終焉之心遂營為墓¶
¶
　　異苑曰陳思王嘗登魚山臨東阿忽聞巖岫裏有¶
誦經清遒深亮逺谷流響肅然有靈氣不覺斂衿¶
<pb:KR2a0014_WYG_003-17b>¶
祇敬便有終焉之志即效而則之今梵唱皆植依¶
擬所造　硯北襍志曰陳思王讀書臺在冀州¶
名勝志曰志載曹子建墓在通許縣之七里岡成¶
化九年大水墓崩一穴入視隊表碣曰曹子建墓¶
按植曽徙封雍丘王雍丘今之杞縣距通許四十¶
里而近豈植真塟斯地邪¶
¶
　　武文世王公傳¶
¶
　　劉夫人生豐愍王昂¶
¶
<pb:KR2a0014_WYG_003-18a>¶
　　荆楚嵗時記曰魏武帝劉婕妤以七月七日折琉¶
璃筆¶
¶
　　鄧哀王冲字倉舒少聰察岐嶷¶
¶
　　異苑曰山雞愛其毛羽映水則舞魏武時南方獻¶
之帝欲其鳴舞而無由公子倉舒令置大鏡其前¶
雞鑒形而舞不止遂乏死¶
¶
　　年十三建安十三年疾病太祖親為請命及亡哀甚¶
¶
　　陳思王集倉舒誄曰建安十二年五月甲戌童子¶
<pb:KR2a0014_WYG_003-18b>¶
曹倉舒卒乃作誄曰於惟淑弟懿矣純良誕豐令¶
質荷天之光既質且仁爰柔克剛彼徳之容慈我¶
聿行宜逢分胙以永無疆如何昊天凋斯俊英嗚¶
呼哀哉惟人之生忽若朝露促促百年亹亹行暮¶
矧爾既夭十三而卒何辜于天景命不遂¶
¶
　　楚王彪　黄初二年進爵徙封汝陽公三年封弋陽王¶
其年徙封吳王五年改封壽春縣七年徙封白馬¶
¶
　　續述征記曰白馬城魏黄初中曹彪封白馬王治¶
<pb:KR2a0014_WYG_003-19a>¶
于此城　陳思王集贈白馬王彪詩序曰黄初四¶
年正月白馬王任城王與余俱朝京師余節氣到¶
洛陽任城王薨至七月與白馬王還國後有司以¶
二王歸藩道路宜異宿止意毒恨之　按志稱七¶
年徙封白馬而集稱四年白馬王朝京師則當時¶
未有此封宜稱吳王¶
¶
　　郿戴公子整奉從叔父郎中紹後¶
¶
　　陳思王集釋思賦序曰家弟出養族父郎中伊予¶
<pb:KR2a0014_WYG_003-19b>¶
以兄弟之愛心有戀然作此賦以贈之¶
¶
　　王衛二劉傅傳¶
¶
　　王粲字仲宣山陽髙平人也¶
¶
　　汝南志曰王粲僑居于此有宅在府城内閭巷口¶
有井云粲所鑿¶
¶
　　乃之荆州依劉表¶
¶
　　金樓子曰王仲宣昔在荆州著書數十篇荆州壊¶
盡焚其書今在者一篇知名之士咸重之見虎一¶
<pb:KR2a0014_WYG_003-20a>¶
毛不知其斑¶
¶
　　博物多識問無不對¶
¶
　　異苑曰魏武北征蹋頓升嶺眺矚見一岡不生草¶
木王粲曰必是古冢此人在世服食礬石而死石¶
生熱蒸出外致卉木燋滅命即鑿之果得大墓有¶
礬石滿塋¶
¶
　　二十二年春道病卒¶
¶
　　世説曰王仲宣好驢鳴既塟文帝臨其喪顧語同¶
<pb:KR2a0014_WYG_003-20b>¶
遊曰王好驢鳴可各作一聲以送之赴客皆作一¶
驢鳴¶
¶
　　粲與北海徐幹¶
¶
　　以疾休息¶
¶
　　冢記曰徐幹墳在濰縣東五十里幹北海劇人俗¶
呼為博士冢¶
¶
　　廣陵陳琳　琳謝罪太祖愛其才而不咎¶
¶
　　魏書曰琳謝曰矢在弦上不得不發太祖愛其才¶
<pb:KR2a0014_WYG_003-21a>¶
不咎¶
¶
　　陳留阮瑀　瑀少受學于蔡邕¶
¶
　　太平御覽引文士傳曰瑀少有雋才應機捷麗就¶
蔡邕學歎曰童子竒眉朗朗無爽¶
¶
　　臣松之案魚氏典略摯虞文章志並云瑀建安初辭¶
疾避役不為曹洪屈得太祖召即投杖而起¶
¶
　　典畧曰阮瑀以才自䕶曹洪聞其有才欲自報答¶
書瑀不肯榜笞瑀瑀終不屈洪以語曹公公知其¶
<pb:KR2a0014_WYG_003-21b>¶
無病使人呼瑀瑀終怖詣門公見之謂曰卿不肯¶
為洪且為我作之瑀曰諾遂為記室¶
¶
　　軍國書檄多琳瑀所作也¶
¶
　　金樓子曰劉備叛走曹操使阮瑀為書與備馬上¶
立成¶
¶
　　汝南應瑒字徳璉東平劉楨字公幹　瑒楨各被太祖¶
辟為丞相掾屬¶
¶
　　後漢書應劭傳曰中興初有應嫗者生四子而寡¶
<pb:KR2a0014_WYG_003-22a>¶
見神光照社試探之乃得黄金自是諸子宦學並¶
有才名至瑒七世通顯　太平御覽引文士傳曰¶
楨少以才學知名年八九嵗能誦論語詩賦數萬¶
言警悟辯捷所問應聲而答當其辭氣鋒烈莫有¶
折者　又曰厨人進𤓰楨為賦立成¶
¶
　　自潁川邯鄲淳¶
¶
　　衛恒四體書勢曰梁鵠宜為大字邯鄲淳宜為小¶
字鵠謂淳得次仲法　又云魏初傳古文者出于¶
<pb:KR2a0014_WYG_003-22b>¶
邯鄲淳恒祖敬侯為寫尚書後以示淳而淳不别¶
至正始中立三字石經轉失淳法　王僧䖍能書¶
録曰淳得次仲法名在鵠後¶
¶
　　繁欽¶
¶
　　襄沔記曰繁欽宅王粲宅並在襄陽井臺猶存¶
樂府解題曰定情篇漢繁欽所作若臂環致拳拳¶
指環致殷勤耳珠致區區香囊致扣扣跳脱致聞¶
珮玉結恩皆婦人叙志之詞也¶
¶
<pb:KR2a0014_WYG_003-23a>¶
　　瑀子籍才藻豔逸而倜儻放蕩¶
¶
　　太平御覽引魏氏春秋曰阮籍幼有竒才異質八¶
嵗能屬文性恬靜兀然長嘯以此終日　世説曰¶
晉文王功徳盛大坐席嚴敬擬于王者唯阮籍在¶
坐箕踞嘯歌酣放自若¶
¶
　　遂縱酒昬酣遺落世事¶
¶
　　王隠晉書曰魏末阮籍有才而嗜酒荒放露頭散¶
髪裸袒箕踞作二千石不治官事日與劉伶等共¶
<pb:KR2a0014_WYG_003-23b>¶
飲酒歌呼時人或以籍生在魏晉之交欲徉狂避¶
時不知籍本性自然也¶
¶
　　時率意獨駕¶
¶
　　竹林七賢傳曰籍有奇才異質或閉户讀書連月¶
不出或游行丘林經日不返¶
¶
　　蘇門生亦嘯若鸞鳳之音焉¶
¶
　　太平寰宇記引魏氏春秋云籍見孫登長嘯有鳳¶
皇集登所隠之處故號登為蘇門先生¶
¶
<pb:KR2a0014_WYG_003-24a>¶
　　時又有譙郡嵇康文辭壯麗好言老莊而尚竒任俠¶
¶
　　康别傳曰康長七尺八寸偉容色土木形骸不加¶
飾麗而龍章鳳姿天質自然正爾在羣形之中便¶
自知非常之器　世説曰嵇康身長七尺八寸風¶
姿特秀見者歎曰蕭蕭肅肅爽朗清舉或云肅肅¶
如松下風髙而徐引山公曰嵇叔夜之為人也巖¶
巖若孤松之獨立其醉也傀俄若玉山之將崩¶
韋續書評曰嵇康書如抱琹半醉酣歌髙眠又若¶
<pb:KR2a0014_WYG_003-24b>¶
衆鳥時翔羣烏乍&KR0262;¶
¶
　　兄喜字公穆晉揚州刺史宗正¶
¶
　　晉百官名曰嵇喜字公穆歴揚州刺史康兄也阮¶
籍遭喪徃弔之籍能為青白眼見凡俗之士以白¶
眼對之及喜徃籍不哭見其白眼喜不懌而退康¶
聞之乃齎酒挾琴而造之遂相與善　干寳晉紀¶
曰安嘗從康或遇其行康兄喜拭席而待之弗顧¶
獨坐車中康母就設酒食求康兒共語戲良乆則¶
<pb:KR2a0014_WYG_003-25a>¶
去其輕貴如此　世説曰嵇康與吕安善每一相¶
思千里命駕安後來值康不在喜出户延之不入¶
題門上作鳳字而去喜不覺猶以為忻故作鳳字¶
凡鳥也¶
¶
　　性好服食嘗采御上藥善屬文論彈琴詠詩¶
¶
　　修武縣志曰太行之北有天門山山麓有巖可容¶
百家又名百家巖上有精舍及嵇康鍛竈存　九¶
州要紀曰天門山有三水嵇康采藥逢孫登彈一¶
<pb:KR2a0014_WYG_003-25b>¶
弦琴即此山　元和郡縣志曰蘇門山在衛縣西¶
北八十一里即孫登隠處　水經注曰華陽亭名¶
在宻縣嵇叔夜常采藥于山澤學琴于古人即此¶
亭也　靈異志曰嵇中散常西南去洛數十里有¶
亭名華陽投宿一更中操琴聞空中稱善中散呼¶
與相見乃出見形以手持其頭共論音聲授以廣¶
陵散　語林曰嵇中散夜燈下彈琴忽有一人面¶
甚小斯須轉大遂長丈餘單衣革帶嵇視之既熟¶
<pb:KR2a0014_WYG_003-26a>¶
乃吹燈滅之曰恥與魑魅爭光　又曰嵇中散夜¶
彈琴忽有一鬼著械來歎其手快曰君一弦不調¶
中散與琴調之聲更清婉問其名不對疑是蔡伯¶
喈伯喈將亡亦被桎梏　大周正樂曰嵇康有邁¶
俗之志常宿王伯通館忽有八人云吾有兄弟為¶
樂人不勝羇旅今授君廣陵散甚妙今代莫測¶
廣異志曰嵇中散神情髙邁任心遊憩嘗行西南¶
山去洛數十里有亭名華陽投宿夜了無人獨在¶
<pb:KR2a0014_WYG_003-26b>¶
亭中此亭由來殺人宿皆多凶至一更中操琴先¶
作諸弄而聞空中稱善聲中散撫琴而呼之曰君¶
何以不來此人便出云身是古人出没于此數千¶
年矣聞君彈琴音曲清和故來聽耳而就終殘毁¶
不宜以接侍君子向夜髣髴漸見以手持其頭遂¶
與中散共論音聲其辭清辨謂中散君試過琴于¶
是中散以琴授之既彈悉作衆曲亦不出常唯廣¶
陵散絶倫中散纔從受之半夕悉得與中散誓不¶
<pb:KR2a0014_WYG_003-27a>¶
得教他人又不得言其姓也¶
¶
　　撰録上古以來聖賢隠逸遁心遺名者集為傳贊自¶
混沌至于管寧凡百一十有九人¶
¶
　　史通曰嵇康髙士傳其所載者廣矣而顏回蘧瑗¶
獨不見書葢以二子雖樂道遺榮安貧守志而拘¶
忌名教未免流俗也正如董仲舒揚子雲亦鑽仰¶
四科驅馳六籍漸孔門之教義服魯國之儒風與¶
此何殊而並可甄録夫回瑗是棄而楊董獲升可¶
<pb:KR2a0014_WYG_003-27b>¶
謂識二五而不知十者也　又曰康撰髙士傳取¶
莊子楚辭二漁父事合成一篇夫以園吏之寓言¶
騷人之假説而寔為實録斯已謬矣况此二漁父¶
者校年則前後别時論地則南北殊壤而輒併之¶
為一豈非惑哉　隋書經籍志曰聖賢髙士傳贊¶
三卷嵇康譔周續之注¶
¶
　　康寓居河内之山陽縣　遊于竹林號為七賢¶
述征記曰山陽縣城東北二十里魏中散大夫嵇¶
<pb:KR2a0014_WYG_003-28a>¶
康園宅今悉為田墟而父老猶謂嵇公竹林地以¶
時有遺竹也　太平寰宇記曰山陽城北之狄山¶
即嵇康園宅¶
¶
　　康方箕踞而鍛¶
¶
　　文士傳曰康性絶巧能鍛鐵家有盛柳樹乃激水¶
以圜之夏天甚清涼恒居其下傲戲乃身自鍛家¶
雖貧有人説鍛者康不受直唯親舊以雞酒徃與¶
共飲噉清言而已　世説曰鍾士季精有才理先¶
<pb:KR2a0014_WYG_003-28b>¶
不識嵇康鍾要于時賢儁之士俱徃尋康康方大¶
樹下鍛向子期為佐鼓排康揚槌不輟旁若無人¶
移時不交一言¶
¶
　　遂殺安及康¶
¶
　　晉陽秋曰安冀州刺史昭之第二子志量開曠有¶
拔俗風氣　又曰遜隂告安撾母表求徙邊安當¶
徙訴自理辭引康　文士傳曰吕安罹事康詣獄¶
以明之鍾㑹廷論康曰今皇道開明四海風靡邊¶
<pb:KR2a0014_WYG_003-29a>¶
鄙無詭隨之民街巷無異口之議而康上不臣天¶
子下不事王侯輕時傲世不為物用無益于今有¶
敗于俗昔太公誅華士孔子戮少正卯以其負才¶
亂羣惑衆也今不誅康無以清潔王道于是録康¶
閉獄臨死而兄弟親族咸與共别康顏色不變問¶
其兄曰向以琴來不邪兄曰以來康取調之為太¶
平引曲成歎曰太平引于今絶也　王隠晉書曰¶
康之下獄太學生數千人請之于時豪傑皆隨康¶
<pb:KR2a0014_WYG_003-29b>¶
入獄悉解喻一時散遣　世説曰嵇中散臨刑東¶
市神氣不變索琴彈之奏廣陵散曲終曰袁孝尼¶
嘗請學此散吾靳固不與廣陵散于今絶矣　太¶
平御覽引世説曰㑹稽賀思令善彈琴常夜在月¶
中坐臨風鳴弦忽有一人形貌甚偉著械有慘色¶
在中庭稱善便與共語自云是嵇中散謂賀云卿¶
手下極快但于古法未備因授以廣陵散遂傳之¶
于今不絶　李充弔嵇中散曰先生挺邈世之風¶
<pb:KR2a0014_WYG_003-30a>¶
資髙明之質神蕭蕭以宏逺志落落以遐逸忘尊¶
榮于華堂括卑靜于蓬室寧漆園之逍遙安柱下¶
之得一寄欣孤松取樂竹林尚想榮莊聊與抽簪¶
味觚觴之濁醪鳴七弦之清琴慕義人之𤣥㫖咏¶
千載之徽音凌晨風而長嘯託歸流而咏吟乃自¶
足于丘壑孰有愠乎陸沈馬樂原而跂足龜悦塗¶
而曳尾疇廟堂而足榮豈和鈴之足視乆先生之¶
所期羌𤣥達于遐㫖尚遺大以出生何殉小而入¶
<pb:KR2a0014_WYG_003-30b>¶
死嗟乎先生逢時命之不丁冀後凋于嵗寒遭繁¶
霜于夏零滅皎皎之玉質絶琅琅之金聲援明珠¶
以彈雀捐所重而為輕諒鄙心之不爽非大雅之¶
所營　袁宏友李氏弔嵇中散曰宣尼有言曰惟¶
仁者能好人能惡人自非賢智之流不可以褒貶¶
明徳擬議英哲矣故彼嵇中散之為人可謂命世¶
之傑矣觀其徳行竒偉風韻劭邈有似明月之映¶
幽夜清風之過松林也若夫吕安者嵇子之良友¶
<pb:KR2a0014_WYG_003-31a>¶
也鍾㑹者天下之惡人也良友不可以不明明之¶
而理全惡人不可以不拒拒之而道顯夜光匪與¶
魚目比映三秀難與朝華爭榮故布鼓自嫌于雷¶
門礫石有忌于琳琅矣嗟乎道之喪也雖智周萬¶
物不能違顛沛之難故存其心者不以一眚累懐¶
檢乎跡者必以纎芥為事慨達人之獲譏悼髙範¶
之莫全凌清風以三歎撫兹予而悵焉聞先覺之¶
髙唱理極滯其必宣候千載之大聖期五百之明¶
<pb:KR2a0014_WYG_003-31b>¶
賢聊寄憤于斯章思慷慨而泫然¶
¶
　　衛覬　河南潘勖¶
¶
　　魏公九錫策命勗所作也¶
¶
　　殷芸小説曰魏國初建潘勗為策命文自漢武以¶
來未有此制勗乃依商周憲章唐虞辭義温雅典¶
誥同風于時朝士皆莫能措一字勗亡後王仲宣¶
擅名于當時時人見此策或疑是仲宣所為論者¶
紛紛及晉王為太傅臘日大㑹賔客勗子滿時亦¶
<pb:KR2a0014_WYG_003-32a>¶
在焉宣王謂之曰尊君作封魏君策髙妙信不可¶
及吾曽聞仲宣亦以為不如朝廷之士乃知勗作¶
也¶
¶
　　劉劭　著律畧論¶
¶
　　劉劭律畧曰刪舊科采漢律為魏律懸之象魏¶
¶
　　劭同時東海繆襲　官至尚書光禄勲¶
¶
　　文章叙録曰襲累遷侍中光禄勲¶
¶
　　繆斐　事親色養¶
¶
<pb:KR2a0014_WYG_003-32b>¶
　　宋躬孝子傳曰繆斐東海蘭陵人父忽得患醫藥¶
不給斐盡夜叩頭不寢不食氣息將盡至三更中¶
忽有二神引鏁而至求哀曰尊府君昔枉見侵故¶
有怒報君至孝所感昨為天曹所攝鏁鋃鐺斐驚¶
父已差云吾病恒見二人見持向來忽不見斐乃¶
具説父曰吾曽過伍子胥廟引二神像至地此當¶
是也¶
¶
　　襲撰統昌言表稱統　贍於文辭¶
¶
<pb:KR2a0014_WYG_003-33a>¶
　　後漢書仲長統傳曰襲常稱統文章足繼西京董¶
賈劉揚¶
¶
　　光禄大夫京兆韋誕¶
¶
　　初邯鄲淳衛覬及誕並善書有名覬孫恒撰四體書¶
勢¶
¶
　　世説注引四體書勢曰誕善楷書魏宫觀多誕所¶
題明帝立凌霄觀誤先訂榜乃籠盛誕轆轤長絙¶
引上使就題之去地二十五丈誕甚危懼乃戒子¶
<pb:KR2a0014_WYG_003-33b>¶
孫絶此楷法著之家令　三輔決録曰韋誕除武¶
都太守以書不得之郡轉侍中典作魏書號散騎¶
書一名大魏書凡五十篇洛陽鄴許三都宫觀始¶
就命誕銘題以為永制以御筆墨皆不任用因奏¶
曰夫工欲善其事必先利其器用張芝筆左伯紙¶
及臣墨兼此三具又得臣手然後可以逞徑丈之¶
勢方寸千言　韋續九品書曰上中魏韋誕正草¶
章及署　袁昂書評曰韋仲將書如龍拏虎據劍¶
<pb:KR2a0014_WYG_003-34a>¶
拔弩張　張懐瓘書斷曰仲將八分隸書章草飛¶
白入妙小篆入能兄康字元將工書子熊字少季¶
亦善書時人云名父之子克有二事世所美焉¶
又曰姜詡梁宣田彥和及司徒韋誕皆伯英弟子¶
並善草書誕最優魏宫觀寳器皆是誕手出之僧¶
䖍名書録¶
¶
　　傅嘏字蘭石¶
¶
　　世説曰見傅蘭碩江廧靡所不有¶
¶
<pb:KR2a0014_WYG_003-34b>¶
¶
¶
¶
¶
¶
¶
¶
¶
　　三國志補注卷三¶
¶
